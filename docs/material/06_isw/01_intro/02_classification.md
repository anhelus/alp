<!-- https://www.geeksforgeeks.org/software-engineering-classification-software/?ref=next_article_top -->
# Classificazione del software

## Parametri che definiscono un progetto software

Il software dovrebbe essere prodotto in tempo e a un costo ragionevole, e dovrebbe essere di buona qualità. Queste precondizioni definiscono un progetto software.

1. **Costo**: dato che il costo principale di produrre un software è collegato alla componente umana, viene generalmente misurato in termini di persone-mese rispetto all'effort speso nello sviluppo. La produttività nell'industria del software per la scrittura di codice spazia da alcune centinaia ad alcune migliaia di linee di codice al mese.
2. **Programmazione delle attività**: i trend di business dettano che fattori come il *time-to-market* di un prodotto devono essere ridotti; in altre parole, il tempo tra la definizione del concept e la consegna deve essere breve. Questo significa che il software deve essere sviluppato rapidamente e in un certo quantitativo di tempo.
3. **Qualità**: la qualità è uno dei mantra principali, e le strategie di business devono essere orientate ad essa. Sviluppare software di alta qualità è un altro obiettivo fondamentale per l'ingegneria del software.

## Attributi del software

La convenzione suggerisce che bisogna considerare sei attributi quando si discute di qualità del software:

1. **Affidabilità**: la capacità di fornire un servizio scevro da errori.
2. **Funzionalità**: la capacità di fornire funzioni che rispettino i requisiti impliciti ed espliciti definiti in fase di sviluppo.
3. **Usabilità**: la capacità di comprendere, apprendere e usare il software da parte dell'utente.
4. **Efficienza**: la capacità di fornire performance appropriate relativamente al quantitativo di risorse utilizzate.
5. **Manutenibilità**: la capacità di modificare il software per correggerlo, migliorarlo o adattarlo.
6. **Portabilità**: la capacità di adattare il software a diversi ambienti specifici senza dover applicare azioni o mezzi diversi da quelli forniti per questo specifico scopo.

## Classificazione del software

Il software può essere classificato sulla base di vari criteri, inclusi:

1. **Scopo**: il software può essere classificato come *software di sistema* (ad esempio, un sistema operativo o un driver di dispositivo) o *software applicativo* (ad esempio, elaboratori di testo o giochi).
2. **Piattaforma**: il software può essere classificato come nativo (progettato per uno specifico sistema operativo) o cross-platform (progettato per essere eseguito su diversi sistemi operativi).
3. **Deployment**: il software può essere classificato come installabile (e quindi che può essere messo sul dispositivo dell'utente) oppure cloud-based (e quindi eseguito su server remoti ed accessibile via internet).
4. **Licenza**: il software può essere classificato come software proprietario (posseduto da una singola entità) o open source (disponibile liberamente con il codice sorgente pubblicamente accessibile).
5. **Modello di sviluppo**: il software può essere classificato come software tradizionale (sviluppato mediante un modello a cascata) o agile (sviluppato usando un approccio iterativo ed adattativo).
6. **Dimensione**: il software può essere classificato come software a small-scale (progettato per un utilizzo da singoli o da piccoli gruppi) o software enterprise (progettato per grandi organizzazioni).
7. **Interfaccia utente**: il software può essere classificato come *Graphical User Interface (GUI)* o *Command Line Interface (CLI)*.

Queste classificazioni sono importanti per comprendere le caratteristiche e le limitazioni di diversi tipi di software, e per selezionare il miglior software per un certo bisogno.

## Tipi di software

Il software viene usato estensivamente in diversi domini, inclusi healthcare, banche, scuole, difesa, finanza, e via dicendo. Può essere categorizzato in diversi tipi:

1. Basato sull'applicazione
2. Basato sul copyright

### Basato sull'applicazione

Il software può essere classificato in base all'applicazione. Questo deve essere fatto su questa base.

1. **Software di sistema**

   Il software di sistema è necessario per gestire le risorse del computer e supportare l'esecuzione di programmi applicativi. Software come sistemi operativi, compilatori, editor e driver, ecc. rientrano in questa categoria. Un computer non può funzionare senza la presenza di questi. I sistemi operativi, ad esempio, collegano i requisiti di un programma con le capacità della macchina sulla quale questo gira. I compilatori sono un altro tipo di programma di questo tipo, che traducono i programmi da alto livello a linguaggio macchina.

2. **Software applicativo**

   Il software applicativo è progettato per soddisfare i requisiti dell'utente interagendovi direttamente. Può essere classificato in due categorie: generico o personalizzato. Il software generico è aperto a tutti e si comporta allo stesso modo per tutti i suoi utenti. Le sue funzioni sono limitate e non personalizzate in seguito a requisiti cangianti dell'utente. Tuttavia, d'altro canto, il software customizzato è il prodotto software progettato per i requisiti del cliente, e non è disponibile per tutti.

3. **Software di rete ed applicazioni web**

   Il software di rete fornisce il supporto necessario per i computer ad interagire tra loro e con le facility di data storage. Il software di rete è anche usato per interfacciare reti di computer, come il World Wide Web. Include tutto il software di gestione della rete, il software dei server, il software di sicurezza e cifratura, ed il software per sviluppare applicazioni web based.

4. **Software embedded**

   Questo tipo di software viene integrato normalmente nella memoria ROM come parte di un sistema più ampio ed è usato per supportare alcune funzionalità in determinate condizioni. Esempi sono i software usati nelle applicazioni di controllo e strumentazione come lavatrici, satelliti, microonde, e via dicendo.

5. **Reservation software**

   Un sistema di prenotazione è usato in primis per memorizzare e recuperare informazioni ed effettuare transazioni correlate ad esempio a viaggi aerei, prenotazioni di automobili, alberghi, ed altre attività. Questi forniscono anche accesso alle prenotazioni di autobus e treni, anche se non sono sempre integrati con il sistema principale. Questi sono anche usati per trasmettere informazioni computerizzate per utenti nell'industria alberghiera, che possono prenotare ed assicurarsi che l'albergo non sia pieno.

6. **Business software**

   Questa categoria di software fornisce supporto ad aziende ed è una delle categorie più usate di software. Esempi sono software per gestione degli inventari, account, banca, ospedali, scuole, mercati azionari, ecc.

7. **Software di intelligenza artificiale**

   Software come sistemi esperti, decision support systems, pattern recognition software, reti neurali, e via discorrendo ricadono in questa categoria. Questi software prevedono la risoluzione di problemi complessi mediante algoritmi di intelligenza artificiale.

8. **Software scientifici**

   I software scientifici e di ingegneria soddisfano la necessità di utenti di tipo scientifico di effettuare dei task specifici per l'impresa. Questi software sono scritti per applicazioni specifiche usando principi, tecniche e formule specifiche per quel campo, come MATLAB.

9. **Utility software**

   I programmi che ricadono in questa categoria effettuano task specifici e sono differenti da altri software in termini di dimensioni, costo e complessità. Esempi sono i software antivirus, i software di riconoscimento vocale, quelli di compressione, e via dicendo.

10. **Software di gestione documentale**

    I software di gestione documentale sono usati per tracciare, gestire e memorizzare documenti per ridurre il numero di documenti utilizzati. Questi sistemi sono in grado di mantenere traccia delle diverse versioni create e modificate da diversi utenti. Di solito forniscono funzionalità di memorizzazione, versioning, metadata, sicurezza, così come indicizzazione e recupero.

### Basato sul copyright

I software possono essere classificati sulla base del copyright nei seguenti modi:

1. **Software commerciali**: rappresentano la maggioranza del software che acquistiamo da compagnie software, negozi commerciali, e via dicendo. In questo caso, quando un utente acquista un software, acquista una licenza per utilizzarlo. Gli utenti non possono fare copie del software, e la compagnia ha i diritti di copyright del programma.
2. **Shareware**: lo shareware è protetto da copyright, ma i compratori possono fare e distribuire copie alle condizioni che, dopo aver testato il software, se il compratore lo inizia ad usare, deve anche pagarlo. In entrambi i tipi di software precedenti, cambi al software non sono permessi.
3. **Freeware**: in accordo alle licenze freeware, le copie del software possono essere fatte per scopo di archiviazione e distribuzione, ma la distribuzione non può essere fatta a scopo di lucro. I lavori derivativi e le modifiche al software sono permesse ed incoraggiate. Decompilare il codice del programma è anche permesso senza il permesso esplicito dei detentori del copyright.
4. **Software di pubblico dominio**: nel caso del software di pubblico dominio, il detentore originale del software rinuncia esplicitamente a tutti i diritti sul software, per cui le copie software possono essere fatte per motivi di archiviazione e distribuzione senza restrizione alcuna. Modifiche al software e reverse engineering sono anche permesse.
