<!-- https://www.geeksforgeeks.org/software-engineering-classification-of-software-requirements/?ref=shm -->

La classificazione dei requisiti software è una delle priorità nel processo di sviluppo software. Organizza i nostri requisiti in diverse categorie che li rendono semplici da gestire, prioritizzare e tracciare. I tipi principali di requisiti del software sono funzionali, non funzionali e di dominio.

Secondo lo standard IEEE 729, un requisito è definito come segue:

una condizione o capacità richiesta da un utente per risolvere un problema o raggiungere un obiettivo;
una condizione o capacità che deve essere posseduta da un sistema o da un suo componente per soddisfare un contratto, standard, specifica o altri documenti formali;
una rappresentazione documentata di una condizione o capacità, come espresso nei punti precedenti.
I requisiti software sono di tre tipi: funzionali, non funzionali e di dominio.

Requisiti funzionali
I requisiti funzionali descrivono quello che dovrebbe fare il software. Definiscono le funzioni o le feature che il sistema deve avere. Esempi classici sono:

autenticazione utente: il sistema deve permettere agli utenti di loggarsi usando uno username e una password;
funzionalità di ricerca: il software deve permettere agli utenti di ricercare prodotti per nome o categoria;
generazione di report: il sistema deve essere in grado di generare i report delle vendite per un intervallo di date specificato.
I requisiti funzionali specificano le azioni che il software deve eseguire. Queste sono le feature e funzionalità base che gli utenti si attendono dal software.

Requisiti non funzionali
I requisiti non funzionali descrivono come il software effettua un task, e non il task nello specifico. Definiscono quindi gli attributi di qualità, i criteri legati alle performance ed eventuali vincoli. Esempi classici sono:

performance: il sistema dovrebbe elaborare 1000 transazioni al secondo;
usabilità: il sistema dovrebbe essere facile da usare e avere un'interfaccia user-friendly;
affidabilità: il sistema dovrebbe garantire un uptime del 99,9%;
sicurezza: i dati dovrebbero essere cifrati durante la trasmissione e la memorizzazione.
I requisiti non funzionali riguardano quindi il comportamento, la qualità e i vincoli del sistema. Grazie ad essi, possiamo assicurare che il software rispetti certi standard di performance, usabilità, affidabilità e sicurezza.

Requisiti di dominio
I requisiti di dominio sono specifici per il dominio o industria nelle quali il software opera. Includono terminologia, regole e standard rilevanti per quello specifico dominio. Esempi sono:

healthcare: il software deve adeguarsi alla normativa europea per la gestione dei dati dei pazienti;
finanza: il sistema deve aderire agli standard europei e al questionario MiFID per gli investimenti;
e-commerce: il software deve supportare diversi gateway di pagamento come PayPal, Satispay o le carte di credito.
I requisiti di dominio riflettono le specificità e i vincoli di una certa industria. Si assicurano che il software sia rilevante e si adatti alle regole e agli standard specifici dell'industria.

Cosa sono i requisiti funzionali?
I requisiti funzionali sono i requisiti che l'utente finale chiede nello specifico come funzionalità di base del sistema. Potrebbero essere, ad esempio, calcoli o manipolazioni specifici per i dati, specifici processi di business, interazione con utenti o altre funzionalità che definiscono che funzione un sistema è probabile effettui. Queste funzionalità devono essere necessariamente incorporate nel sistema come parte del contratto. Queste sono rappresentate o espresse nella forma dell'input da dare al sistema, l'operazione effettuata e dell'output atteso.

Sono i requisiti che l'utente richiede che è possibile vedere direttamente nel prodotto finale, a differenza dei requisiti non funzionali. Per esempio, in un sistema di gestione degli ospedali, un dottore dovrebbe essere in grado di recuperare l'informazione dei suoi pazienti.

Ogni requisito funzionale ad alto livello può avere diverse interazioni o dialoghi tra il sistema e il mondo esterno.

Per descrivere accuratamente i requisiti funzionali, gli scenari applicativi devono essere numerati.

Ci sono molti modi di esprimere i requisiti funzionali, come ad esempio il linguaggio naturale, un linguaggio strutturato o formattato senza necessariamente una sintassi rigorosa, e dei linguaggi di specifica formale con una sintassi vera e propria.

I requisiti funzionali sono anche detti specifiche funzionali.

Cosa sono i requisiti non funzionali?
I requisiti non funzionali sono in pratica i vincoli in termini di qualità che il sistema deve soddisfare a seconda del contratto di progetto. I requisiti non funzionali non sono quindi correlati alle funzionalità del sistema, ma definiscono come il sistema dovrebbe comportarsi. La priorità o estensione secondo cui questi fattori sono implementati varia da un progetto all'altro. Sono chiamati anche requisiti non-comportamentali, e di solito si occupano di portabilità, sicurezza, manutenibilità, affidabilità, scalabilità, performance, riusabilità e flessibilità.

I requisiti non funzionali sono classificati nei seguenti tipi:

vincoli di interfaccia;
vincoli di performance (tempo di risposta, sicurezza, spazio di memorizzazione);
vincoli operativi;
vincoli di ciclo vitale (manutenibilità, portabilità, ecc.);
vincoli economici.
Il processo di specificare dei requisiti non funzionali richiede la conoscenza delle funzionalità del sistema, così come del contesto all'interno del quale il sistema opererà.

Sono divisi in due categorie:

qualità di esecuzione, che consistono in cose come sicurezza e usabilità, osservabili a runtime;
qualità di evoluzione, che consistono di cose come testabilità, manutenibilità, estensibilità e scalabilità, che sono integrate nella struttura statica del sistema software.
Requisiti di dominio
I requisiti di dominio sono specifici per il dominio o industria nelle quali il software opera. Includono terminologia, regole e standard rilevanti per quello specifico dominio. Esempi sono:

healthcare: il software deve adeguarsi alla normativa europea per la gestione dei dati dei pazienti;
finanza: il sistema deve aderire agli standard europei e al questionario MiFID per gli investimenti;
e-commerce: il software deve supportare diversi gateway di pagamento come PayPal, Satispay o le carte di credito.
I requisiti di dominio riflettono le specificità e i vincoli di una certa industria. Si assicurano che il software sia rilevante e si adatti alle regole e agli standard specifici dell'industria.

Cosa sono i domain requirements?
I requisiti di dominio sono i requisiti che sono caratteristici di una particolare categoria o dominio di progetti. I requisiti di dominio possono essere funzionali o non funzionali. Ingegnerizzarli è un processo continuo di definizione proattiva di tutti i requisiti per tutte le applicazioni prevedibili da sviluppare nella linea del prodotto software. Le funzioni base che un sistema di uno specifico dominio deve necessariamente esibire rientrano in questa categoria. Per esempio, in un software accademico che mantiene il registro di una scuola o college, la funzionalità di essere in grado di accedere alla lista di facoltà e studenti di ogni grado è un requisito di dominio. Questi requisiti sono quindi identificati dal modello di dominio e non sono user specific.

Classificazione dei requisiti software
Altri tipi di classificazione dei requisiti software possono essere:

requisiti utente: questi descrivono quello che l'utente della piattaforma cerca nel sistema software. I requisiti utente sono normalmente espressi in linguaggio naturale e sono tipicamente raccolti mediante interviste, questionari o feedback utente;
requisiti di sistema: questi requisiti specificano le caratteristiche tecniche del sistema software come la sua architettura, i requisiti hardware, i componenti software e le interfacce. I requisiti di sistema sono tipicamente espressi in termini tecnici e sono spesso usati come una base per la progettazione del sistema;
requisiti di business: questi requisiti descrivono l'obiettivo di business e gli obiettivi che il sistema software deve ottenere. I requisiti di business sono normalmente espressi in termini di revenue, market share, customer satisfaction ed altre metriche di business;
requisiti di interfaccia: questi requisiti specificano l'interazione tra il sistema software e sistemi o componenti esterni, come database, web service o altre applicazioni software;
requisiti di design: questi requisiti descrivono il disegno tecnico del sistema software. Includono informazioni circa l'architettura del software, le strutture dati, gli algoritmi ed altri aspetti tecnici del software.
Classificando i requisiti software, diventa più semplice gestire, prioritizzare e documentarli in maniera efficace. Questo aiuta anche ad assicurare che tutti gli aspetti importanti del sistema siano considerati durante il processo di sviluppo.

Vantaggi della classificazione dei requisiti software
Migliore organizzazione: classificare i requisiti software ci permette di organizzarli in gruppi che sono più semplici da gestire, prioritizzare e tracciare nel processo di sviluppo;
Comunicazione migliorata: la classificazione chiara dei requisiti rende semplice comunicarli agli stakeholder, sviluppatori ed altri membri del team. Ciò assicura anche che tutti siano in accordo su quello che viene richiesto;
Qualità migliorata: classificando i requisiti, dei potenziali conflitti o gap possono essere identificati prima nel processo di sviluppo. Questo riduce il rischio di errori, omissioni o incomprensioni, portando ad un software di più alta qualità;
Tracciabilità migliorata: classificare i requisiti aiuta a stabilire la tracciabilità, che è essenziale per dimostrare la compliance con standard di qualità o regolatori.
Svantaggi
Complessità: classificare i requisiti software può essere complesso, specialmente se ci sono molti stakeholder con diverse necessità o requisiti. Può anche richiedere molto tempo per identificare e classificare tutti i requisiti;
Struttura rigida: una struttura di classificazione rigida limita l'abilità di adattarsi ai cambiamenti o alle evoluzioni richieste durante il processo di sviluppo. Può anche portare ad un approccio che previene l'integrazione di nuove idee;
Misclassificazione: sbagliare la classificazione dei requisiti può portare ad errori o incomprensioni che possono essere costosi da correggere successivamente nel processo di sviluppo.
In definitiva, i vantaggi del classificare i requisiti software sono più degli svantaggi, in quanto aiutano ad assicurare che il sistema software rispetti i requisiti di tutti gli stakeholder e venga consegnato in tempo, in budget e con la qualità necessaria.

In conclusione, classificare i requisiti software fornisce numerosi benefici, come una migliore organizzazione, comunicazioni migliorate, una qualità migliorata e tracciabilità migliorata. Categorizzando in maniera sistematica i requisiti, i team di sviluppo possono essere sicuri che il software rispetti i requisiti degli stakeholder mentre osserva gli standard e fornisce efficienza ed efficacia.