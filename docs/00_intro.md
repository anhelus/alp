## Una definizione di _informatica_

Dare una definizione alla disciplina dell'_informatica_ può aiutare a comprenderne la natura. Per farlo, partiamo da una breve analisi dell'etimologia della parola stessa.

Il termine è infatti il corrispondente italiano del francese _informatique_, nato dalla contrazione delle parole _information_ ed _automatique_ [1]. Possiamo quindi arrivare ad una prima, informale, definizione della disciplina dell'informatica:

!!! note "Definizione (v0.1)"
	_L'informatica è la disciplina che si occupa di automatizzare l'informazione._

La precedente definizione è effettivamente un po' vaga; cerchiamo quindi di dare qualche ulteriore dettaglio.

In primis, è importante sottolineare la natura *scientifica* dell'informatica, come rimarcato nella definizione inglese del termine, ovvero *computer science*. L'informatica, infatti, si basa su solide fondamenta scientifiche, gettate in larga parte dai "genitori" della disciplina che, guardacaso, annoverano diversi illustri matematici (Alan Turing su tutti).

Possiamo quindi arricchire la prima versione della nostra definizione come segue:

!!! note "Definizione (v0.2)
	*L'informatica è la disciplina scientifica che si occupa di tutto ciò che concerne l'elaborazione automatica delle informazioni.*

Appurato quindi 

> L'informatica è la disciplina scientifica che si occupa di elaborazione automatica delle informazioni.

La scienza che si occupa dell'ordinamento, del trattamento e della trasmissione delle informazioni per mezzo dell'elaborazione elettronica, la quale rende possibile gestire e organizzare le ingenti masse di dati prodotte dal moderno sviluppo sociale, scientifico e tecnologico.

E' quindi interessante sottolineare la _dualità_ dell'informatica. Da un lato, abbiamo aspetti prettamente pratici, che riguardano la trasmissione, condivisione ed elaborazione automatica delle informazioni disponibili in un sistema; dall'altro, vi sono aspetti teorici, legati ad esempio alle parti logico-matematiche che studiano le nozioni dietro all'elaborazione degli algoritmi di calcolo eseguibili in maniera automatica.

## Il concetto di informazione

Va bene, ma quali informazioni si elaborano nei sistemi informatici?

Al giorno d'oggi, parliamo di informazioni di qualsiasi tipo. Un sistema informatico è ad esempio quello offerto da Amazon, che ci offre informazioni sui prodotti in vendita.

Un sistema informatico è quello offerto dalla NASA, che ci offre informazioni in tempo reale sullo stato del firmamento che possiamo osservare nelle notti serene.

Un sistema informatico è quello della nostra palestra, che ci indica quando dobbiamo rinnovare il mensile prima che ci venga negato l'accesso.

Ed un sistema informatico è quello che gestisce le informazioni presenti nel nostro account Facebook, suggerendoci amicizie ed influenzando in maniera subconscia i nostri gusti.

Tutti questi sistemi hanno un punto di contatto in comune: l'elaboratore, o, nell'accezione più comune del termine, il _computer_.

L’Informazione può avere molteplici definizioni.
In generale, è associata ai concetti di conoscenza ed esperienza:
informazione è ad esempio il contenuto di questo corso, così come l’esperienza necessaria a progettare un’automobile, o a montare un mobile IKEA.
Tuttavia, esistono altre definizioni.
Ad esempio, secondo Shannon, l’Informazione è alla base del processo comunicativo.
Esiste anche la Teoria dell’Informazione, le cui implicazioni sono alla base delle reti di telecomunicazioni.
In questo caso, si cerca di caratterizzare, a partire da delle basi matematiche, i fenomeni legati alla trasmissione delle informazioni su un canale di comunicazione.
Fondamentale è in tal senso il concetto di entropia, intesa non nel senso “classico” ma piuttosto come numero di bit necessari a trasmettere l’informazione.

## I sistemi di elaborazione

Il computer è lo strumento che normalmente deleghiamo all'elaborazione e gestione delle informazioni.

Un computer (e, per estensione, qualsiasi sistema informatico) è composto da due parti: da un lato abbiamo l'hardware, che rappresenta l'insieme di componenti elettroniche digitali che permettono all'informazione di fluire sotto forma di flusso di elettroni, e dall'altro abbiamo il software, che offre un'interfaccia "semplificata" agli utenti umani per coordinare al meglio le informazioni che scorrono nell'hardware.

Per usare un adagio comune nel mondo dell'informatica, l'hardware è la parte che è possibile prendere a calci, mentre il software è quella contro cui si può solo gridare contro. Molto spesso, però, le nostre tribolazioni derivano dall'opera congiunta di entrambe le realtà.

## Il ruolo dell'informatico

L'informatico, nell'accezione comune, è il tuttologo che, dal suo altare collocato dietro ad un monitor, è in grado di risolvere qualsiasi problema del mondo moderno con la semplice imposizione dello sguardo.

In realtà, però, questo non è vero. Così come non esiste un medico specializzato nella cura di ogni malattia, nessun informatico conosce a menadito tutti gli aspetti del mondo dei calcolatori elettronici: vi sono quindi figure specializzate nella riparazione dei computer, informatici più avvezzi al controllo delle reti di telecomunicazioni, sistemisti, esperti di cybersecurity, system architects, UX/UI designer e, infine, i più bistrattati tra tutti, i _programmatori_.

Il loro ruolo è però fondamentale: infatti, sono delegati alla scrittura del software che permetterà all'hardware di _elaborare le informazioni_. A grandi linee, possiamo paragonarli a degli _artigiani digitali_: sono i tecnici che sono dietro al funzionamento di tutto ciò che permette al mondo moderno di andare avanti, comunicando, commerciando ed interagendo da dietro ad un monitor senza soluzione di continuità.

Possiamo quindi ben dire che, senza i programmatori, e conseguentemente il software da loro scritto, non avremmo potuto probabilmente vedere nulla di quello che abbiamo dato per scontato negli ultimi cinquanta anni.

## Riferimenti

[1] [Pagina di Wikipedia sull'informatica](https://it.wikipedia.org/wiki/Informatica)
