# Corso di Informatica

Benvenuti!

Negli anni passati, questo sito è stato utilizzato per mettere a disposizione degli studenti del materiale per studiare i Corsi di Informatica da me tenuti nelle diverse Istituzioni Universitarie che hanno avuto l'ardire di ospitarmi come docente.

Nonostante ci siano alcune Università che tutt'ora persistono nell'errore, credo sia importante "astrarre" la (pseudo) conoscenza contenuta in questo sito dallo specifico Corso Universitario di riferimento, e renderla disponibile alle masse di entusiasti esploratori dell'ignoto (?).

In altre parole, il mio obiettivo è quello di andare a raccogliere e contestualizzare il materiale prodotto (e, per mia colpa, "sparso"), dandogli un tentativo di filo conduttore, di modo da rendere l'esperienza quanto più piacevole e scorrevole, per quanto questo possa essere "possibile" nel contesto di quello che, in fin dei conti, è un corso di Informatica.

Cosa significa questo per l'ignaro studente? In pratica, due cose:

1. Il materiale contenuto in questo sito *non* è strettamente rappresentativo del materiale dell'esame a cui lo studente fa riferimento. In pratica, se (per esempio) siamo studenti del Corso di Informatica dell'Ingegneria, vedremo qui e lì riferimenti ad argomenti *non* trattati durante il corso, e che *non* saranno quindi oggetto di esame.
2. Il materiale contenuto in questo sito è un *approfondimento* degli argomenti trattati durante il corso, quindi studiarlo non può far altro che aumentare le possibilità di prendere un voto molto alto.

Fatta questa doverosa premessa, che invito i malcapitati studenti a **leggere e comprendere**, non mi resta che augurarvi buona lettura, andando ad introdurre il concetto di [Informatica](./material/01_intro/01_intro_inf.md).
