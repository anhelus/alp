Benvenuti nella pagina del Corso di Informatica per il CdL Triennale in Matematica per l'A.A. 2020/2021.

## Indirizzi utili

E-mail del docente: [angelo.cardellicchio@uniba.it](mailto:angelo.cardellicchio@uniba.it)
Contatto Skype: **angelo_cardellicchio**

## Orari del corso

Il corso si terrà il **lunedì** ed il **mercoledì** dalle **12:00** alle **14:00**.

## Ricevimento

Il ricevimento avverrà il **lunedì** ed il **mercoledì** dalle **16:30** alle **17:30** nell'ufficio del docente, sito presso la sede di Ex-Architettura del Dipartimento di Ingegneria Elettronica e dell'Informazione, stanza 4.12.

!!! note "Nota"
	*A causa dell'emergenza COVID-19, il ricevimento deve essere necessariamente concordato a mezzo e-mail; è inoltre preferibile evitare il ricevimento in presenza, optando per comunicazioni telematiche a mezzo e-mail, Skype o Microsoft Teams.*

## Modalità di svolgimento delle lezioni

Le lezioni sono svolte in modalità mista (50% degli studenti in Aula, 50% collegati da remoto). Il Corso sarà tenuto in Aula I del Dipartimento di Matematica.

## Prerequisiti

Non sono necessari particolari prerequisiti per l'accesso al Corso.

E' comunque previsto l'utilizzo di un computer personale per lo svolgimento degli esercizi assegnati durante il Corso.

## Modalità di valutazione

### Modalità Standard

Il corso prevede una **prova scritta** ed una **prova orale**.

1. *Qualora lo studente sostenga la prova scritta con un risultato maggiore od uguale ai 18 trentesimi, la prova orale risulta essere opzionale*.
2. *Qualora lo studente sostenga la prova scritta con un risultato compreso tra 15 e 17 trentesimi, dovrà obbligatoriamente sostenere la prova orale*.
3. *Qualora lo studente sostenga la prova scritta con un risultato inferiore ai 15 trentesimi, dovrà ripetere l'esame per intero al successivo appello utile*.
4. *Qualora lo studente sostenga la prova scritta e la prova orale, e non totalizzi a seguito di entrambe un risultato maggiore od uguale ai 18 trentesimi, dovrà ripetere l'esame per intero al successivo appello utile*.

In particolare, il punto **4** implica che non conseguire un punteggio maggiore od uguale ai 18 trentesimi comporti l'automatica "perdita" della valutazione scritta precedentemente conseguita, anche se questa è superiore ai 18 trentesimi.

### Modalità Alternativa con Esoneri

* *Durante il Corso, saranno assegnati a ciascuno studente tre diversi esercizi, da sostenere in maniera autonoma durante le ore di studio personale*.
* *Ogni esercizio sarà valutato in maniera autonoma con un voto compreso tra 0 e 30 trentesimi*.
* *Lo studente si ritiene esonerato qualora sostenga i tre esercizi con una media complessiva maggiore od uguale a 18 trentesimi. Potrà opzionalmente sostenere la prova orale*.
* *Lo studente si ritiene esonerato esclusivamente dalla prova scritta qualora sostenga i tre esercizi con una media complessiva compresa tra 15 e 17 trentesimi. In tal caso, dovrà obbligatoriamente sostenere la prova orale, o sostenere l'esame secondo la Modalità Standard a partire dal primo appello utile*.
* *Lo studente che non sostenga anche uno solo dei tre esercizi, o che li sostenga tutti e tre con una media complessiva inferiore ai 15 trentesimi, dovrà sostenere l'esame secondo la Modalità Standard a partire dal primo appello utile*.

## Programma del Corso

Il programma del Corso si articola come segue:

| Argomento | Dispense | Slide |
| --------- | -------- | ----- |
| Introduzione al corso | [:link:](#) | [:link:](slides/0_programma.pdf) |
| Introduzione all'Informatica | [:link:](01_intro.md) | [:link:](slides/01_intro.pdf) |
| Introduzione agli Algoritmi | [:link:](02_algoritmi.md) | [:link:](slides/02_algoritmi.pdf) |
| Introduzione all'Architettura degli Elaboratori | :no_entry_sign: | :no_entry_sign: |
| Introduzione ai Linguaggi di Programmazione | :no_entry_sign: | :no_entry_sign: |
| Rappresentazione degli Algoritmi e Programmazione Strutturata | :no_entry_sign: | :no_entry_sign: |
| Diagrammi di Flusso | :no_entry_sign: | :no_entry_sign: |
| Costrutti di Programmazione | :no_entry_sign: | :no_entry_sign: |
| Il linguaggio C | :no_entry_sign: | :no_entry_sign: |
| Dal C al C++: la programmazione orientata agli oggetti | :no_entry_sign: | :no_entry_sign: |
| Il linguaggio Python | :no_entry_sign: | :no_entry_sign: |
| Macchine di Turing | :no_entry_sign: | :no_entry_sign: |
| Complessità Computazionale | :no_entry_sign: | :no_entry_sign: |
