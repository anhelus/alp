# Informatica - CdL in Matematica (UniBa 20/21)

Benvenuti!

## Indirizzi utili

E-mail del docente: [angelo.cardellicchio@uniba.it](mailto:angelo.cardellicchio@uniba.it)
Contatto Skype: **angelo_cardellicchio**

## Orari del corso

Il corso si terrà il **lunedì** ed il **mercoledì** dalle **12:00** alle **14:00**.

## Ricevimento

Il ricevimento avverrà il **lunedì** ed il **mercoledì** dalle **16:30** alle **17:30** nell'ufficio del docente, sito presso la sede di Ex-Architettura del Dipartimento di Ingegneria Elettronica e dell'Informazione, stanza 4.12.

!!! note "Nota"
	*A causa dell'emergenza COVID-19, il ricevimento deve essere necessariamente concordato a mezzo e-mail; è inoltre preferibile evitare il ricevimento in presenza, optando per comunicazioni telematiche a mezzo e-mail, Skype o Microsoft Teams.*

## Modalità di svolgimento delle lezioni

Le lezioni sono svolte in modalità mista (50% degli studenti in Aula, 50% collegati da remoto). Il Corso sarà tenuto in Aula I del Dipartimento di Matematica.

## Prerequisiti

Non sono necessari particolari prerequisiti per l'accesso al Corso.

E' comunque previsto l'utilizzo di un computer personale per lo svolgimento degli esercizi assegnati durante il Corso.

## Modalità di valutazione

### Modalità Standard

* Prevede una **prova scritta** ed una **prova orale**.
* La prova scritta prevede tre – cinque domande sui diversi argomenti del corso.
* All’interno della prova scritta **possono esserci esercizi di programmazione da svolgersi direttamente sull’elaborato**.
* La prova scritta è valutata in trentesimi. 
* La prova orale è **obbligatoria** se il risultato della prova scritta è **compreso tra 15 e 17**.
* Se il risultato della prova scritta **è maggiore o uguale a 18**, la prova orale è **a discrezione** dello studente.
* Se il risultato della prova scritta **è minore o uguale a 14**, lo studente **dovrà ripetere la prova scritta** a partire dall’appello successivo

### Modalità Alternativa con Tema d'anno (precedentemente esoneri)

!!! note "Nota"
	**Questa particolare modalità è scelta esclusivamente per l’A.A. 2020/2021 a causa della situazione imposta dal Covid-19.**

* Durante il corso, gli studenti potranno decidere, in maniera autonoma o in gruppo composto al massimo da due componenti, di svolgere un tema d’anno, articolato in quattro parti, valido per l’esonero dalle prove scritta ed orale.
* Per accedere a questa modalità, i gruppi/studenti dovranno essere comunicati al docente entro il termine massimo (improrogabile) del **09/11/2020 via email all’indirizzo [angelo.cardellicchio@uniba.it](mailto:angelo.cardellicchio@uniba.it)**.
* I temi d’anno, in base al numero di gruppi/studenti, verranno proposti dal docente **a partire dal 16/11/2020**.
* **E' fortemente consigliata la partecipazione in gruppi di due**.

#### Assegnazione dei temi

1. Ciascun gruppo/studente dovrà comunicare all’email del docente **quattro preferenze tra i temi proposti. Il primo tema indicato sarà la prima scelta, il secondo tema indicato sarà la seconda scelta, e così via fino all'ultima scelta**.
2. Si cercherà in ogni caso di assegnare ad ogni gruppo la prima scelta, ripiegando eventualmente sulla seconda, poi sulla terza, ed infine sulla quarta.
3. In caso di più preferenze da diversi gruppi/studenti sullo stesso tema, quest’ultimo sarà assegnato secondo un criterio **strettamente cronologico** di arrivo della richiesta.
4. Esempio
	a. *Tizio esprime preferenza il 17/11/2020 alle 08:35 per i Temi A (prima scelta), B (seconda scelta), C (terza scelta) ed E (quarta scelta).*
	b. *Caio esprime preferenza il 17/11/2020 alle 08:40 per i temi A (prima scelta), C (seconda scelta), D (terza scelta) ed F (quarta scelta).*
	c. *Sempronio esprime preferenza il 17/11/2020 alle ore 08:30 per i temi B (prima scelta), A (seconda scelta), E (terza scelta) e G (quarta scelta).*
	d. *A Tizio sarà assegnato il Tema A, a Caio il tema C, a Sempronio il tema B.*
5. La scelta dei temi sarà articolata in **due round**.
6. Il primo round scade **improrogabilmente** il **22/11/2020**. Entro tale data, tutti i gruppi dovranno comunicare le prime quattro preferenze, che saranno assegnate come specificato ai punti 2 e 3.
7. L’esito del primo round sarà comunicato entro il **24/11/2020**.
8. I gruppi cui non dovesse essere stato possibile assegnare il tema d'anno al primo round, potranno partecipare al secondo, che si articolerà secondo modalità analoghe al primo **ma con un insieme di temi ridotto**. Il secondo round scade **improrogabilmente** il **27/11/2020**. I gruppi cui non sarà stato possibile assegnare un tema d'anno riceveranno una **traccia di ufficio tra quelle proposte**.
9. L'esito del secondo round sarà comunicato entro il **29/11/2020**.
10. La prima parte del tema d’anno dovrà essere consegnata entro il **04/12/2020** per i gruppi del primo round, ed il **09/12/2020** per quelli del secondo round.
11. Le comunicazioni avverranno esclusivamente **a mezzo mail istituzionale** con il **referente di gruppo**. Per tutte le date, consultare la tabella successiva.

!!! note "Post Scriptum"
	**Il mancato rispetto delle date indicate prevede l’esclusione automatica dalla modalità a tema d’anno.**

!!! note "Post Post Scriptum"
	Ciò non vale per il Docente, apparentemente, però questi giura che proverà comunque a rispettare il **Patto Inderogabile di Fiducia con gli Studenti**.

#### Date rilevanti per la Modalità Alternativa con Esoneri

| Data | Evento |
| ---- | ------ | 
| 09 novembre 2020 | Termine adesioni esoneri |
| 16 novembre 2020 | Proposta temi d'anno |
| 22 novembre 2020 | Termine primo round assegnazioni |
| 24 novembre 2020 | Comunicazione esito primo round |
| 27 novembre 2020 | Termine secondo round assegnazioni |
| 29 novembre 2020 | Comunicazione esito secondo round |
| 04 dicembre 2020 | Consegna prima parte del tema d'anno (gruppi primo round) |
| 09 dicembre 2020 | Consegna prima parte del tema d'anno (gruppi secondo round) |
| 16 dicembre 2020 | Comunicazione esiti prima parte del tema d'anno (tutti i gruppi) |
| 16 dicembre 2020 | Assegnazione seconda parte del tema d'anno (tutti i gruppi) |
| 23 dicembre 2020 | Consegna seconda parte del tema d'anno (tutti i gruppi) |
| 07 gennaio 2021 | Comunicazione esiti seconda parte tema d'anno (tutti i gruppi) |
| 07 gennaio 2021 | Assegnazione terza parte del tema d'anno (tutti i gruppi) |
| 15 gennaio 2021 | Consegna terza parte tema d'anno (tutti i gruppi) |
| 22 gennaio 2021 | Comunicazione esiti terza parte del tema d'anno (tutti i gruppi) |
| 22 gennaio 2021 | Assegnazione quarta parte tema d'anno (tutti i gruppi) |
| 31 gennaio 2021 | Consegna quarta parte tema d'anno (tutti i gruppi) |
| 05 febbraio 2021 | Comunicazione esiti quarta parte del tema d'anno (tutti i gruppi) |

## Programma del Corso

Il programma del Corso si articola come segue:

| Argomento | Dispense | Slide |
| --------- | -------- | ----- |
| Introduzione al corso | [:link:](#) | [:link:](slides/0_programma.pdf) |
| Introduzione all'Informatica | [:link:](01_introduttivi/01_intro.md) | [:link:](slides/01_intro.pdf) |
| Introduzione agli Algoritmi | [:link:](01_introduttivi/02_algoritmi.md) | [:link:](slides/02_algoritmi.pdf) |
| Rappresentazione dei Dati | [:link:](01_introduttivi/03_rappresentazione.md) | :no_entry: |

## Testi di riferimento

!!! note "Nota"
	Questi testi sono *consigliati*. Ciò non implica che sia necessario seguirli in maniera *pedissequa*, ma che occorre intenderli come materiale da usare per motivi di approfondimento personale. Ciò comporta due conseguenze: la prima è che il corso non segue un testo di riferimento, quanto piuttosto le dispense e le slide proiettate a lezione; la seconda, più rilevante per lo Studente, è che per superare l'esame basta seguire queste ultime.

### Testi integrativi (per l'approfondimento della materia)

Questi testi possono essere considerati come una buona integrazione, da usare per approfondire gli argomenti trattati a lezione.

* Tanenbaum, **Architettura dei calcolatori. Un approccio strutturale**
* Tanenbaum, **Reti di calcolatori**
* Deitel, Deitel, **C++. Fondamenti di programmazione**

### Testi online

Questi testi sono da considerarsi al pari dei testi integrativi per l'approfondimento della materia, con la differenza che sono disponibili (liberamente) online.

* [The Python Tutorial](https://docs.python.org/3/tutorial/)
* [Python Data Science Handbook](https://jakevdp.github.io/PythonDataScienceHandbook/)

### Testi consigliati (per la data science)

Questi testi sono da considerarsi come dei buoni approfondimenti qualora si decida di approfondire, magari in futuro, degli aspetti legati ai principi matematici ed informatici della data science.

* Goodfellow, **Deep Learning**
* Géron, **Hands-On Machine Learning with Scikit-Learn and Tensorflow: Concepts, Tools, and Techniques to Build Intelligent Systems**

## Esercizi di approfondimento

!!! note "Note"
	Alcuni di questi esercizi fanno riferimento a materiale *esterno* al corso. Il Docente non è responsabile per, né proprietario dei, contenuti presenti a questi link. Inoltre, questi esercizi *non* sono rappresentativi di tracce di esame, presenti, future o passate.

### Diagrammi di flusso

* [Esercizi Svolti su Coding Creativo](https://www.codingcreativo.it/esercizi-svolti-diagrammi-di-flusso/)

## Programmi utili

* [Visual Studio Community 2019](https://visualstudio.microsoft.com/it/vs/community/): IDE per lo sviluppo di programmi in C/C++/Python
* [Visual Studio Code](https://code.visualstudio.com/download): IDE per lo sviluppo di programmi in C/C++/Python
* [Guida ufficiale all'installazione e configurazione di Visual Studio Community 2019](https://docs.microsoft.com/en-US/visualstudio/install/install-visual-studio?view=vs-2019)
* [Guida ufficiale all'installazione e configurazione di Visual Studio Code](https://code.visualstudio.com/docs/setup/windows#_installation)
* [Interprete Python](https://www.python.org/)
