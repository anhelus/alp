# Tema d'anno

## Cosa è il tema d'anno?

- Durante il corso, gli studenti potranno decidere, in maniera autonoma o in gruppo composto al massimo da due componenti, di svolgere un tema d’anno, articolato in quattro parti, valido per l’esonero dalle prove scritta ed orale.
- Per accedere a questa modalità, i gruppi/studenti dovranno essere comunicati al docente entro il termine massimo (improrogabile) stabilito dal docente **via email all’indirizzo [angelo.cardellicchio@uniba.it](mailto:angelo.cardellicchio@uniba.it)**.
- I temi d’anno, in base al numero di gruppi/studenti, verranno proposti dal docente **a partire dalla settimana successiva al termine di cui sopra**.
- **E' fortemente consigliata la partecipazione in gruppi di due studenti**.

## Assegnazione dei temi

1. Ciascun gruppo/studente dovrà comunicare all’email del docente **quattro preferenze tra i temi proposti. Il primo tema indicato sarà la prima scelta, il secondo tema indicato sarà la seconda scelta, e così via fino all'ultima scelta**.
2. Si cercherà in ogni caso di assegnare ad ogni gruppo la prima scelta, ripiegando eventualmente sulla seconda, poi sulla terza, ed infine sulla quarta.
3. In caso di più preferenze da diversi gruppi/studenti sullo stesso tema, quest’ultimo sarà assegnato secondo un criterio **strettamente cronologico** di arrivo della richiesta.
4. Ad esempio:
   a. _Tizio esprime preferenza il 17/11/2020 alle 08:35 per i Temi A (prima scelta), B (seconda scelta), C (terza scelta) ed E (quarta scelta)._
   b. _Caio esprime preferenza il 17/11/2020 alle 08:40 per i temi A (prima scelta), C (seconda scelta), D (terza scelta) ed F (quarta scelta)._
   c. _Sempronio esprime preferenza il 17/11/2020 alle ore 08:30 per i temi B (prima scelta), A (seconda scelta), E (terza scelta) e G (quarta scelta)._
   d. _A Tizio sarà assegnato il Tema A, a Caio il tema C, a Sempronio il tema B._
5. La scelta dei temi sarà articolata in **due round**.
6. Alla scadenza (_improrogabile_) del primo round, tutti i gruppi dovranno comunicare le prime quattro preferenze, che saranno assegnate come specificato ai punti 2 e 3. L'esito della prima assegnazione sarà verificato e comunicato agli studenti entro due giorni dalla scadenza di cui sopra.
7. I gruppi cui non dovesse essere stato possibile assegnare il tema d'anno al primo round, potranno partecipare al secondo, che si articolerà secondo modalità analoghe al primo **ma con un insieme di temi ridotto**, dato dalle tracce non assegnate al primo turno. I gruppi cui non sarà stato possibile assegnare un tema d'anno riceveranno una **traccia di ufficio tra quelle proposte**.

## Modalità di comunicazione

Le comunicazioni avverranno esclusivamente **a mezzo mail istituzionale** con il **referente** di ciascun gruppo.

### Chiarimenti sulla traccia

#### Oggetto della mail

L'oggetto della mail **deve** essere strutturato come segue:

```
[CHIARIMENTI] - REFERENTE_GRUPPO
```

dove `REFERENTE_GRUPPO` è il nome e cognome del referente per il gruppo.

## Modalità di consegna

Tutte le parti del tema d'anno andranno consegnate **a mezzo mail istituzionale**.

Di seguito, i formati (oggetto e corpo) da usare nelle mail per **ciascuna** delle singole prove. **Le mail che non si conformeranno a questo formato non saranno considerate nella valutazione.**

### Prima parte

L'oggetto della mail **deve** essere strutturato come segue:

```
[PRIMA PROVA] - REFERENTE_GRUPPO
```

Il corpo della mail **non** deve avere alcun contenuto testuale.

In allegato è possibile inserire **fino** a due file, in formato **esclusivamente PDF/A**, di lunghezza non superiore alle quattro pagine complessive. Le pagine dalla quinta in poi saranno ignorate ai fini della valutazione.

### Seconda e terza prova

L'oggetto della mail **deve** essere strutturato come segue:

```
[SECONDA PROVA] - REFERENTE_GRUPPO
```

per la seconda prova o

```
[TERZA PROVA] - REFERENTE_GRUPPO
```

La mail deve essere conforme ad una tra le seguenti possibilità. **Si noti che le possibilità sono mutualmente esclusive.**

#### Possibilità 1: link a Google Drive

Nel caso si reputi opportuno e/o necessario condividere un link a Google Drive, dovrà essere fornito **all'interno del corpo mail** un unico link ad una cartella **condivisa** su Google Drive. La cartella conterrà:

* un file, in formato **PDF/A**, contenente la documentazione richiesta per la prova, e denominato *Documentazione Traccia NUMERO_TRACCIA - NUMERO_PROVA*;
* un file, in formato **PDF/A**, contenente una copia carbone del codice sorgente, e denominato *Codice Traccia NUMERO_TRACCIA - NUMERO_PROVA*;
* **una ed una sola** tra queste tre alternative:
  * la solution di Visual Studio Community utilizzata per sviluppare il software, comprensiva del codice sorgente **esattamente come salvata sul proprio file system**;
  * l'eseguibile da sottoporre a valutazione;
  * un link al servizio esterno [repl.it](https://repl.it) (o simile) contenente il software da valutare.

Si noti che:

1. **non saranno considerati link riferiti ad altri servizi come DropBox o OneDrive**;
2. **non saranno considerati ulteriori file e/o file differenti. La mancanza di questi tre file invalida la prova**;
3. **non ci dovrà essere ulteriore testo all'interno del corpo mail, se non il link alla cartella condivisa**.

#### Possibilità 2: allegati

Nel caso si reputi opportuno e/o necessario mandare la prova in allegato, occorrerà allegare:

* un file, in formato **PDF/A**, contenente la documentazione richiesta per la prova, e denominato *Documentazione Traccia NUMERO_TRACCIA - NUMERO_PROVA*;
* un file, in formato **PDF/A**, contenente una copia carbone del codice sorgente, e denominato *Codice Traccia NUMERO_TRACCIA - NUMERO_PROVA*;
* **una ed una sola** tra queste tre alternative:
  * la solution di Visual Studio Community utilizzata per sviluppare il software, comprensiva del codice sorgente **esattamente come salvata sul proprio file system**;
  * l'eseguibile da sottoporre a valutazione;
  * un link al servizio esterno [repl.it](https://repl.it) (o simile) contenente il software da valutare.

Si noti che:

1. **non saranno considerati ulteriori file e/o file differenti. La mancanza di questi tre file invalida la prova**;
2. **non ci dovrà essere testo all'interno del corpo mail, se non il link alla cartella condivisa**.

### Quarta prova

L'oggetto della mail **deve** essere strutturato come segue:

```
[QUARTA PROVA] - REFERENTE_GRUPPO
```

La mail deve essere conforme ad una tra le seguenti possibilità. **Si noti che le possibilità sono mutualmente esclusive.**

#### Possibilità 1: link a Google Drive

Nel caso si reputi opportuno e/o necessario condividere un link a Google Drive, dovrà essere fornito **all'interno del corpo mail** un unico link ad una cartella **condivisa** su Google Drive. La cartella conterrà:

* un file, in formato **PDF/A**, contenente la documentazione richiesta per la prova, e denominato *Documentazione Traccia NUMERO_TRACCIA - QUARTA_PROVA*;
* un file, in formato **PDF/A**, contenente una copia carbone del codice sorgente, e denominato *Codice Traccia NUMERO_TRACCIA - QUARTA_PROVA*;
* il file o la cartella Python da sottoporre a valutazione.

Si noti che:

1. **non saranno considerati link riferiti ad altri servizi come DropBox o OneDrive**;
2. **non saranno considerati ulteriori file e/o file differenti. La mancanza di questi tre file invalida la prova**;
3. **non ci dovrà essere ulteriore testo all'interno del corpo mail, se non il link alla cartella condivisa**.

#### Possibilità 2: allegati

Nel caso si reputi opportuno e/o necessario mandare la prova in allegato, occorrerà allegare:

* un file, in formato **PDF/A**, contenente la documentazione richiesta per la prova, e denominato *Documentazione Traccia NUMERO_TRACCIA - QUARTA_PROVA*;
* un file, in formato **PDF/A**, contenente una copia carbone del codice sorgente, e denominato *Codice Traccia NUMERO_TRACCIA - QUARTA_PROVA*;
* il file o la cartella Python da sottoporre a valutazione.

Si noti che:

1. **non saranno considerati ulteriori file e/o file differenti. La mancanza di questi tre file invalida la prova**;
2. **non ci dovrà essere testo all'interno del corpo mail, se non il link alla cartella condivisa**.
