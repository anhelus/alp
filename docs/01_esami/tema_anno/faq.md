**Q**: Mi è stata assegnata la traccia XYZ. E' possibile richiedere un cambio di traccia?
**A**: No, non è possibile chiedere un cambio di traccia, né che la stessa venga modificata, a meno che non si verifichi che alcuni argomenti non siano oggettivamente alla portata di uno studente di Matematica del primo anno.

**Q**: Ho notato delle imprecisioni nella traccia. Le segnalo?
**A**: Assolutamente sì.

**Q**: Ho notato che esistono delle condizioni che la traccia non tiene in considerazione. Posso trattarle nel corso del tema d'anno?
**A**: Assolutamente sì; trattare condizioni non previste dalla traccia in maniera corretta permette una migliore valutazione complessiva dell'esame.

**Q:** Come consegno il tema d'anno?
**A:** Il tema d'anno andrà consegnato sotto forma di file PDF/A (non modificabile) per le parti discorsive. Per la seconda e terza parte (sviluppate rispettivamente in C e C++), sarà necessario consegnare al docente un file .EXE che possa essere eseguito su un computer Windows. Per la quarta parte (sviluppata in Python), sarà necessario consegnare al docente un file con estensione .py. Per tutte le parti pratiche, sarà inoltre necessario allegare un'eventuale guida utente che permetta di eseguire al docente le prove, accertando il funzionamento del software; inoltre, sarà necessario allegare il codice sorgente usato.

**Q:** Posso chiedere chiarimenti sulla traccia?
**A:** Assolutamente sì. Ricevere un chiarimento ed un esempio di funzionamento è pieno diritto dello studente.

**Q:** Posso usare funzioni non trattate in aula?
**A:** Assolutamente sì, tenendo presente che se si usano funzioni presenti nelle librerie standard dei diversi linguaggi non saranno eseguiti ulteriori controlli. Tuttavia, qualora si utilizzino librerie terze, sarà verificata l'attendibilità delle suddette.

**Q:** Per quello che riguarda lo pseudocodice, è un problema se "assomiglia" troppo al codice finale?
**A:** Assolutamente no.
