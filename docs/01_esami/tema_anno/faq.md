# FAQ

**Q**: **Mi è stata assegnata la traccia XYZ. E' possibile richiedere un cambio di traccia?**
**A**: No, non è possibile chiedere un cambio di traccia, né che la stessa venga modificata, a meno che non si verifichi che alcuni argomenti non siano oggettivamente alla portata di uno studente di Matematica del primo anno.

**Q**: **Ho notato delle imprecisioni nella traccia. Le segnalo?**
**A**: Assolutamente sì, è possibile farlo secondo le modalità specificate nella sezione delle [comunicazioni con il docente](../../comunicazioni/temi.md#comunicazioni-relative-a-temi-danno).

**Q**: **Ho notato che esistono delle condizioni che la traccia non tiene in considerazione. Posso trattarle nel corso del tema d'anno?**
**A**: Assolutamente sì; trattare condizioni non previste dalla traccia in maniera corretta permette una migliore valutazione complessiva dell'esame.

**Q:** **Come consegno il tema d'anno?**
**A:** Consultare le modalità specificate nella sezione delle [comunicazioni con il docente](../../comunicazioni/temi.md#consegna-temi-danno).

**Q:** **Posso chiedere chiarimenti sulla traccia?**
**A:** Assolutamente sì. Ricevere un chiarimento ed un esempio di funzionamento è pieno diritto dello studente. E' possibile farlo secondo le modalità specificate nella sezione delle [comunicazioni con il docente](../../comunicazioni/temi.md#comunicazioni-relative-a-temi-danno).

**Q:** **Posso usare funzioni non trattate a lezione?**
**A:** Assolutamente sì, tenendo presente che se si usano funzioni presenti nelle librerie standard dei diversi linguaggi non saranno eseguiti ulteriori controlli. Tuttavia, qualora si utilizzino librerie terze, sarà verificata l'attendibilità delle suddette.

**Q:** **Per quello che riguarda lo pseudocodice, è un problema se "assomiglia" troppo al codice finale?**
**A:** Assolutamente no.

**Q:** **Posso copiare il codice da fonti esterne?**
**A:** A meno che non sia codice _esplicitamente_ fornito dal docente, non è possibile copiare "as-is" il codice da fonti esterne. E' comunque possibile usarlo come base per il proprio elaborato; potrebbe però essere necessaria una verifica per stabilire l'esatta comprensione del codice da parte dello studente.
